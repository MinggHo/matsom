---
layout: post
title: "Gondrong"
date: 2017-06-04
categories:
  - Tunanetra
description: Selamat jalan pengalaman
image: https://images.unsplash.com/photo-1470122536541-5eb04c74c834?dpr=1&auto=format&fit=crop&w=1500&h=860&q=80
image-sm: https://images.unsplash.com/photo-1470122536541-5eb04c74c834?dpr=1&auto=format&fit=crop&w=500&h=300&q=80
---
Sepanjang gua meneruskan impian berambut panjang ; perkara paling ekstrim yang gua pernah terima adalah kencaman dan doa-doa pekerja gomen. Sebetulnya, gua sendiri tidak pernah memahami dari mana timbul rasa iri kepada rambut panjang; dari zaman 80'an mereka kah? Kursus masuk kerja kerajaan kah? Manifesto 1 malaysia kah? Harapan bangsa berjaya kah?

Tapi, hidup berambut panjang haruslah tenang dan releks. Walaupun bangun pagi serabai dan kucar-kacir; meja kerja dipenuhi rambut gugur; bad hair day; shampoo tidak kena jenis rambut dan segala macam kekacauan. 

Walaubagaimana pun, tujuan gua berambut panjang bukanlah kerana gua reti bermain gitar dengan teknik pentatonik mahupun scale. Gua secara jujur adalah seorang rok yang reti main lagu untuk memikat makwe rok yang lain menggunakan chord asas dan pacak.

Peratus memikat itu memang sedikit; tapi makwe sejati seharusnya memandang usaha. Tak begitu, dian sastro?

Oh, dan semestinya bukan gua berambut panjang sebab artis yang muncul di-tv tempatan.

Tujuan utama gua berambut panjang adalah sebagai semangat buat diri gua sendiri; atas sebab dulu waktu zaman bapak gua menjalani zaman perkuliahan dia - melalui foto-foto yang ditunjukkan sewaktu gua kecil. Gua menjadi begitu terinspirasi ! Dah la rambut panjang; lepas tu pegang litar letrik. Cool nak mampos!

Ini adalah perkara nan biasa buat seorang anak lelaki untuk meniru perkara-perkara dari seorang bapak dia. Pensyarah gua sendiri mengakui dia berambut panjang dan tidak mahu menunjukkan foto rambut panjang beliau kepada anak atas sebab contoh yang kurang bagus. 

Tidakkan yang terlalu terburu. Kesian anak dia tak betul mengenali seorang bapak.

2; Berambut panjang membuatkan gua teringat pada pertelingkahan zaman remaja gua dengan mak gua, dimana gua melarang mak gua memotong rambut. Entah kenapa. Gua suka melihat mak gua menyisir rambut, mungkin pada waktu dia menyisir, wajahnya begitu lembut. Jadi gua berambut panjang sebagai tanda gua akan sering mengingat wajah ayu mak gua yang kelihatan tenang walaupun rambutnya sudah mulai tumbuh uban tetapi wajah mak gua tetap tenang menyisir rambut.

Dan setelah 1 bulan tidak berambut panjang; satu saja yang gua hasratkan, rambut panjang akan kembali !

ps ; gua mempunyai sebuah kepercayaan bahawa rambut yang tidak dipotong adalah seni dari tuhan

ps2 ; jika ada satu faktor tidak logik keberjayaan gua di dalam dunia omniversiti, gua ada memberi kredit penuh pada rambut panjang!